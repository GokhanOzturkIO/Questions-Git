1- "Git Nedir?"
Git, yazılım geliştirme süreçlerinde kullanılan bir versiyon konrol sistemidir. Kod tabanının izlenmesini, yönetilmesini ve paylaşılmasını sağlar.
Aynı zamanda Git kod üzerinde yapılan değişikliklerin izlenmesini ve geri alınmasını sağlar. 

---------------------------------------------

2- "git pull" ile "git fetch" komutlarının farkı nedir?
"git fetch" uzak değişiklikleri alır ancak yerel dosyaları güncelleştirmezken, "git pull" hem uzak değişiklikleri alır hem de yerel dosyaları günceller. 

---------------------------------------------

3- Eğer takım arkadaşımız "kodlarımı gönderdim, benim geliştirmemin üzerine devam et" derse ve gönderdiği kodları "git pull" ile lokalimize alamıyorsak nerelerde hata yapılmış olabilir?
Takım arkadaşımız kodları göndermiş olsa da, uzak depoya (remote repository) henüz push etmemiş olabilir. 
Takım arkadaşınız kodları farklı bir brancha push etmiş olabilir. 
Doğru uzak depo üzerinden çalışılmıyor olabilir.
Uzak depoya erişim izinleriniz olmayabilir veya yetkilendirme bilgileriniz yanlış olabilir.

----------------------------------------------

4-"git fetch origin" komutundaki "origin" neye karşılık gelmektedir?
"origin" ismi, Git tarafından varsayılan olarak uzak depoya verilen isimdir.

----------------------------------------------

5-"HEAD" kelimesi neyi temsil etmektedir?
"HEAD" kelimesi şu anki çalışma branch'imizin son commit'ine işaret eder.

----------------------------------------------

6-"Staging Area" ya da "Index" diye isimlendirilen bölge tam olarak ne demektir?
"Staging Area" veya "Index", Git'in çalışma alanındaki dosyalar üzerinde yapılacak değişikliklerin geçici olarak saklandığı bir bölgedir. 
Bu bölge, bir sonraki commit'in içereceği değişikliklerin seçildiği yerdir.

----------------------------------------------
7- "Untracked file" ne demektir?
Bir dosyanın "untracked" olması, bu dosyanın depo (repository) içinde izlenmediği veya takip edilmediği anlamına gelir. 
Eğer bu dosyaların izlenmesi gerekiyorsa, öncelikle git add komutuyla izlenmeye başlanması gerekir.

-----------------------------------------------
8- ".git" klasörünü silersek ne olur?
".git" klasörünü silmek, projenin tüm geçmişini, izlenen dosyaların durumunu ve dal bilgilerini kaybetmemize neden olur.

-----------------------------------------------